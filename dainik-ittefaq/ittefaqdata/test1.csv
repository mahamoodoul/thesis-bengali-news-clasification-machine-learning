body,label,source,title
"ফ্রান্স ফুটবল ইতিহাসে প্রথম বিশ্বকাপজয়ী অধিনায়ক। বর্তমানে দলের ম্যানেজার হিসেবে দায়িত্ব পালন করছেন বিশ্বকাপজয়ী এই কোচ। তবে একটা সময় ফ্রান্সের দায়িত্ব ছেড়ে দেবেন তখন নতুন করে দলের দায়িত্ব কাঁধে নেবেন জাতীয় দলের সতীর্থ ও রিয়াল মাদ্রিদের বর্তমান কোচ জিনেদিন জিদান, অন্তত দেশমের এমনই বিশ্বাস। ,দেশমের সঙ্গে যদিও দলের এখনো লম্বা সময় চুক্তির মেয়াদ রয়েছে তবুও আজ হোক আর কাল একদিন জিজুই হবে ভবিষ্যৎ ফ্রান্সের কোচ। জিজুকেই ভবিষ্যতে বেছে নেওয়ার পরামর্শ দিয়েছেন তারই সাবেক সতীর্থ দেশম। ২০১২ থেকে ফ্রান্সের কোচ আছেন দেশম। ২০১৮ বিশ্বকাপ জেতার পর তার চুক্তির মেয়াদ আরও বেড়েছে। আপাতত ২০২২ কাতার বিশ্বকাপ পর্যন্ত থাকছেন। ৫১ বছরের দেশম লা মন্ডে পত্রিকাকে বলেন, ‘পরের কোচ হতে পারেন জিদান। আজ না হয় কাল, তিনিই কোচ হবেন।’,দেশম আরও বলেন, ‘আপনি যখন কোচ হন তখন কোনো বয়সসীমা থাকে না। একমাত্র ফলাফলই আপনাকে শেষ করে দিতে পারে।’",খেলাধুলা,https://www.dailyinqilab.com/article/255532/,জিদানকে ফ্রান্সের ভবিষ্যৎ কোচ দেখতে চান দেশম
"যশোরে হত্যাকান্ডের শিকার যুবক রমজানের বাড়ি গোপালগঞ্জের টুঙ্গিপাড়া থানার নীলফা গ্রামে। তার পিতার নাম রবিউল মোল্যা।শুক্রবার যশোর জেনারেল হাসপাতাল মর্গে নিহতের ভাই শান্ত মোল্যা তার পরিচয় নিশ্চিত করেন।,তিনি সাংবাদিকদের জানান, মাসখানেক হলো তার ভাই যশোর শহরের পালবাড়ি এলাকায় জব্বার নামে একব্যক্তির বাড়িতে ভাড়াটিয়া হিসেবে থাকতেন। যশোরে তিনি অটোরিকশা চালাতেন। বৃহস্পতিবার রাতে যশোর শহরের বেজপাড়া তালতলার মোড়ে একদল দুর্বৃত্ত ছুরিকাঘাতে হত্যা করে।",সারা বাংলার খবর,https://www.dailyinqilab.com/article/255533/,যশোরে হত্যকান্ডের শিকার রমজানের বাড়ি টুঙ্গিপাড়ায়
"সবশেষ ২০১০ সালে ইন্ডিয়ান প্রিমিয়ার লিগে (আইপিএল) দল পাননি কোন বাংলাদেশী ক্রিকেটার। ৯ বছর পর আবারও অবিক্রিত টাইগাররা।,আইপিএল নিলামে ডাক পেতে আগ্রহী খেলোয়াড়দের প্রথমে নাম নিবন্ধন করতে হয়। বিসিবির মাধ্যমে বাংলাদেশের ছয় ক্রিকেটার নাম দিলেও মুশফিকুর রহিম তাতে আগ্রহ দেখাননি। কিন্তু আইপিএল কর্তৃপক্ষই পরে তার নাম চেয়ে নেয় বোর্ডের কাছ থেকে। গুঞ্জন ওঠে, একটি ফ্র্যাঞ্চাইজি তাকে নিতে আগ্রহী বলে এভাবে নাম চেয়ে নেওয়া হয়েছে। তবে গতকাল (বৃহস্পতিবার) কলকাতায় অনুষ্ঠিত ২০২০ আইপিএল নিলামে সেই গুঞ্জনের সত্যতা মেলেনি। নাম ডাকা হলেও কোনো দল মুশিকে কিনতে আগ্রহ দেখায়নি। ,এছাড়া দল পাননি নিলামের তালিকায় থাকা মুস্তাফিজুর রহমান, মাহমুদউল্লাহ রিয়াদ, মোহাম্মদ সাইফউদ্দিন ও সাব্বির রহমান।,এ দিকে নিষেধাজ্ঞার কারণে সাকিব আল হাসানও না থাকায় আসন্ন আইপিএলে থাকছে না কোনো বাংলাদেশি। ২০০৮ সালে শুরু হওয়া আইপিএলে এখন পর্যন্ত হয়েছে ১২টি আসর। এর মধ্যে কেবল ২০১০ সালের তৃতীয় আসরে কোনো বাংলাদেশি ছিল না। তার আগে ২০০৮ আসরে আব্দুর রাজ্জাক (বেঙ্গালুরু) ও ২০০৯ আসরে মোহাম্মদ আশরাফুল (মুম্বাই) ও মাশরাফি বিন মর্তুজা (কলকাতা) খেলেছিলেন।,২০১১ আসর থেকে সর্বশেষ আসর পর্যন্ত (কলকাতা ও হায়দরাবাদ) টানা ছিলেন সাকিব। মাঝে ২০১৬ ও ২০১৭ মৌসুমে হায়দরাবাদে খেলেন মুস্তাফিজুর রহমান। এছাড়া ২০১২ সালে পুনে ওয়ারিয়র্সের স্কোয়াডে ছিলেন তামিম ইকবাল, যদিও কোনো ম্যাচ খেলার সুযোগ পাননি।",খেলাধুলা,https://www.dailyinqilab.com/article/255534/,৯ বছর পর আইপিএলে অবিক্রিত বাংলাদেশীরা
